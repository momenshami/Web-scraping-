http://www.bbc.com//turkce/haberler-dunya-40707154Microsoft efsanevi program Paint'i kaldırıyor
24 Temmuz 2017
Dış linkler yeni bir pencerede açılacak
Paylaşma menüsünü kapat
Yazılım devi Microsoft, yeni Windows 10 güncellemesiyle efsanevi grafik programı Paint'i kaldırmayı planlıyor.
Şirket, bu yıl içinde yapılacak güncellemeyle ilgili listesinde, 32 yıldır kullanılan Paint'i, Outlook Express'le birlikte "demode" uygulamalar kategorisine aldı.
Paint, Kasım 1985'te Windows 1.0 sıfır sürümüyle birlikte kullanıma sunulmuştu.
Paint, ZSoft tarafından geliştirilen PC Paintbrush'un lisanslı versiyonu.
Program, Windows 98'le birlikte görselleri JPEG olarak kaydedebilme özelliğine kavuştu.
'Evimizden bir eşya gitmiş gibi'
Microsoft geçen yıl, klasik yazılımın yeni versiyonu olarak Paint 3D'yi çıkardı. Daha gelişmiş özelliklere sahip olan Paint 3D ile kullanıcılar, üç boyutlu görseller yaratabiliyor.
İngiliz Guardian gazetesine göre, basit kullanımıyla popüler olan Paint, Adobe Photoshop gibi programlara kıyasla sınırlı özelliğe sahip olmasına karşın, Windows kullanıcıları için nostaljik bir uygulama.
Gazete, "Paint kaldırıldığında, evimizden sanki artık kullanılmayan bir eşya gitmiş gibi hissedeceğiz" diyor.
İlgili Konular


http://www.bbc.com//turkce/haberler-dunya-40707155Hindistan'da fiyatı iki katına çıkan domatese silahlı koruma
25 Temmuz 2017
Dış linkler yeni bir pencerede açılacak
Paylaşma menüsünü kapat
Telif hakkı YouTube/India TV
Hindistan'ın Madya Pradeş eyaletinde domates fiyatları hızla yükselince, sebze halinde olası hırsızlık girişimlerini önlemek için silahlı korumalar görevlendirildi.
Devi Ahilya Bai Holker sebze-meyve halinde görevlendirilen altı koruma, domatesler indirilirken kamyonlara yaklaşılmasını engelliyor.
Hindistan genelinde, bu ay birçok kentte, domates hırsızlığı vakası yaşandı.
Aslında Madya Pradeş'te bu yıl domates rekoltesi çok yüksek oldu. Üretim fazlası nedeniyle fiyatlar aşırı ucuzlayınca, geçen ay birçok üretici domateslerini yollara döktü.
'Domates de soğan gibi hükümeti devirebilir'
Ancak domatesin mevsiminin geçmeye başlaması ve şiddetli yağışların bazı bölgelerde ürünlere zarar vermesi nedeniyle bu ay fiyatlar fırladı. Bir kilo domatesin fiyatı bir ay öncesine göre iki kat artarak 100 rupi'ye (Yaklaşık 1.55 dolar) çıktı.
Telif hakkı Getty Images
India Today gazetesinde yer alan bir yorumda, Hindistan'da "soğanın hükümetleri devirecek kadar önemli olduğuna" dikkat çekilerek, domates fiyatlarının da "hükümete kabus yaşatabileceği" belirtildi.
İlgili Konular


http://www.bbc.com//turkce/haberler-dunya-40656515Dış linkler yeni bir pencerede açılacak
Paylaşma menüsünü kapat
Telif hakkı Getty Images
Araştırma şirketi Nielsen'in raporuna göre ABD'de yılın ilk yarısında hip hop ve R&B (Rythm and Blues) albümleri ilk kez rock albümlerinden fazla sattı.
Nielsen, 1992'den bu yana ABD'de müzik piyasasındaki eğilimleri de inceliyor.
Şirket 2017'nin ilk yarısı için yaptığı listede, sadece normal ve dijital album satışlarını değil, internet üzerinden dinlenen şarkıların verilerini de topladı.
Nielsen'in verileri, hip-hop ve R&B'nin ABD'de müzik piyasasının yüzde 25'ini oluşturduğunu, rock müzik için ise bu oranın yüzde 23'te kaldığını gösterdi.
İnternet etkisi
Hip hop ve R&B'nin rock müziği geçmesinin nedeninin, internet üzerinden dinlenen şarkılar olduğu belirtiliyor.
Zira albüm satışlarında rock müziğin hakimiyeti sürüyor.
Normal albüm satışlarının yüzde 43'ü rock müzik olurken, dijital albüm satışlarının da yüzde 37'si bu türde.
İnternet üzerinden dinlenen şarkılarda ise yüzde 29 ile hip-hop ve R&B hakimiyeti var. İnternet üzerinde rock ve pop müziğin dinlenme oranı da yaklaşık bu düzeyde.
İlgili Konular


