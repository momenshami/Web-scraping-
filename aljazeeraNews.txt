http://www.aljazeera.com.tr//haber/muhalifler-astanaya-katilimi-askiya-aldiSuriye'de iç savaş
Muhalifler Astana'ya katılımı askıya aldı
Suriyeli muhalifler, ülkede şiddeti azaltmayı ve kırılgan ateşkesi güçlendirmeyi amaçlayan Astana görüşmelerinin bugün başlayan dördüncü turuna katılımı askıya aldı. Gerekçe; rejimin birçok bölgeye yönelik bombardımanının devam etmesi.
3 Mayıs 2017 Güncelleme 13:57 +03
Konular: Suriye'de iç savaş , Suriye , Ortadoğu
[Fotoğraf: Reuters - Arşiv]
Kazakistan'ın başkenti Astana'da 4'üncü turu düzenlenen Suriye görüşmeleri başladı. Görüşmelere garantör ülkeler Rusya, Türkiye ve İran katılıyor. Önce toplantılara katılma kararını alan muhalifler, rejimin bombardımanının devam etmesini gerekçe göstererek katılımı askıya aldı. Rejimin heyetine Beşşar Caferi başkanlık ediyor. BM Suriye Özel Temsilcisi Staffan de Mistura ile ABD ve Ürdün’ün temsilcileri de gözlemci sıfatıyla görüşmelere katılıyor.
Görüşmeler iki gün sürecek. İlk günde taraflar arasında ikili ve üçlü toplantılar yapılacak. İkinci gün yani Perşembe ise tüm tarafların aynı masa etrafında oturacağı kapanış oturumu gerçekleştirilecek.
Rusya’nın ‘güvenli bölgeler’ önerisini taraflara iletmesi bekleniyordu. Ancak muhaliflerin kararının ardından bu durum şimdilik belirsiz hale geldi.
Teknik görüşmeler yapıldı
Garantör ülkelerden uzmanlar, Salı günü Astata’da teknik görüşmeler gerçekleştirmişti.
Türkiye heyeti, Rusya ve İran heyetleriyle ayrı ayrı ikili görüşmeler gerçekleştirdi. Başer Caferi'nin başkanlığındaki Suriye rejimi heyeti de İran heyetiyle bir araya gelmişti.
Ayrıca Rusya ile Birleşmiş Milletler heyetleri arasında da görüşme yapıldı.
Heyetler arası ikili görüşmelerde, ateşkesin güçlendirilmesi ve güven artırıcı önlemlerin alınması konuları ele alınırken, Suriye askeri muhalefeti teknik görüşmelere katılmadı.
Görüşmelerde Türk heyetini Dışişleri Bakanlığı Müsteşar Yardımcısı Sedat Önal temsil edecek. Rus heyetine Devlet Başkanı Vladimir Putin'in Suriye Özel Temsilcisi Alexander Lavrentiev, İran heyetine de Dışişleri Bakan Yardımcısı Hüseyin Cabiri Ensari başkanlık yapıyor.
Suriye askeri muhalefet heyetini Muhammed Alluş, Suriye rejimi heyetini ise Beşşar Caferi yönetiyor.
Astana süreci
Astana toplantılarının ilki, Türkiye ve Rusya garantörlüğünde 23-24 Ocak'ta düzenlenmişti.
İki ülke garantörlüğünde 30 Aralık 2016'da ilan edilen ateşkesin güçlendirilmesi gündemiyle toplanan heyetler, ateşkesi izlemek için İran'ın da dâhil olduğu üçlü mekanizma kurulması konusunda anlaşmıştı.
6 Şubat'ta yalnızca garantör ülkelerin katıldığı toplantıda izleme mekanizmasına ilişkin teknik detaylar ele alınmıştı.
15-16 Şubat'taki ikinci toplantıda, muhalifler ve rejim heyetleri de dâhil tüm taraflar, ateşkesi güçlendirmek için yeniden bir araya gelirken muhalifler, 14-15 Mart'ta düzenlenen 3'üncü tur görüşmelere katılmadı. Bu turda İran resmi garantör olarak sürece katılmıştı.
Birleşmiş Milletler gözetiminde İsviçre'nin Cenevre kentinde düzenlenen görüşmelerin gündemini siyasi geçişin uygulanması oluşturuyor.
Astana toplantıları ise  siyasi geçiş için gerekli genel ateşkes ortamını sağlamak için düzenleniyor.
Kaynak: Al Jazeera ve AA
Yorumlar
Bu sitede yer alan içerikler sadece genel bilgilendirme amacı ile sunulmuştur. Yorumlarınızı kendi özgür iradeniz ile yayınlanmakta olup; bununla ilgili her türlü dolaylı ve doğrudan sorumluluğu tek başınıza üstlenmektesiniz. Böylelikle, Topluluk Kuralları ve Kullanım Koşulları 'na uygun olarak, yorumlarınızı  kullanmak, yeniden kullanmak, silmek veya yayınlamak üzere tarafımıza geri alınamaz, herhangi bir kısıtlamaya tabi olmayan (format, platform, süre sınırlaması da dahil, ancak bunlarla sınırlı olmamak kaydıyla) ve dünya genelinde geçerli olan ücretsiz bir lisans hakkı vermektesiniz.
Konular


http://www.aljazeera.com.tr//haber/enflasyon-rakamlari-aciklandi-0Türkiye
Enflasyon rakamları açıklandı
TÜFE Nisan'da yüzde 1,31, Yİ-ÜFE yüzde 0,76 arttı. Yıllık enflasyon tüketici fiyatlarında yüzde 11,87, yurt içi üretici fiyatlarında yüzde 16,37 oldu.
3 Mayıs 2017 Güncelleme 12:49 +03
Konular: Türkiye , Ekonomi
Tüketici Fiyat Endeksi (TÜFE) Nisan'da yüzde 1,31, Yurt İçi Üretici Fiyat Endeksi (Yİ-ÜFE) yüzde 0,76 arttı. Yıllık enflasyon tüketici fiyatlarında yüzde 11,87, yurt içi üretici fiyatlarında yüzde 16,37 oldu.
Türkiye İstatistik Kurumu (TÜİK) verilerine göre, nisan ayı itibarıyla 12 aylık ortalamalar dikkate alındığında, tüketici fiyatları yüzde 8,66, yurt içi üretici fiyatları yüzde 8,01 arttı. Aylık bazda TÜFE, yüzde 1,31, Yİ-ÜFE'de 0,76 artış gösterdi.
TÜFE, nisanda geçen yılın aralık ayına göre yüzde 5,71 geçen yılın aynı ayına göre yüzde 11,87 yükseldi. Yİ-ÜFE ise 2016 yılının aralık ayına göre yüzde 7,19, geçen yılın aynı ayına kıyasla da yüzde 16,37 arttı.
Beklentiler
AA Finans Enflasyon Beklenti Anketi'ne katılan ekonomistler, nisanda TÜFE'nin yüzde 1,3 artmasını öngörmüştü. Ankete katılan ekonomistlerin nisan ayı için enflasyon beklentileri en düşük yüzde 0,96 ve en yüksek yüzde 1,95 aralığında yer almıştı. Öte yandan, ekonomistlerin nisan ayı enflasyon beklentilerinin ortalamasına (yüzde 1,3) göre, bir önceki ay yüzde 11,29 olan yıllık enflasyonun yüzde 11,86'ya yükseleceği hesaplanmıştı.
En yüksek fiyat artışı domateste
Tüketici fiyatları bazında nisanda en yüksek fiyat artışı yüzde 61,03 ile domateste, en fazla fiyat düşüşü ise yüzde 47,99 ile patlıcanda görüldü.
Kaynak: AA
Yorumlar
Bu sitede yer alan içerikler sadece genel bilgilendirme amacı ile sunulmuştur. Yorumlarınızı kendi özgür iradeniz ile yayınlanmakta olup; bununla ilgili her türlü dolaylı ve doğrudan sorumluluğu tek başınıza üstlenmektesiniz. Böylelikle, Topluluk Kuralları ve Kullanım Koşulları 'na uygun olarak, yorumlarınızı  kullanmak, yeniden kullanmak, silmek veya yayınlamak üzere tarafımıza geri alınamaz, herhangi bir kısıtlamaya tabi olmayan (format, platform, süre sınırlaması da dahil, ancak bunlarla sınırlı olmamak kaydıyla) ve dünya genelinde geçerli olan ücretsiz bir lisans hakkı vermektesiniz.
Konular


http://www.aljazeera.com.tr//haber/kassam-tugaylarindan-israile-24-saat-sureİsrail - Filistin sorunu
Kassam Tugayları'ndan İsrail'e 24 saat süre
Hamas’ın askeri kanadı İzzeddin Kassam Tugayları hapishanelerde açlık grevi yapan Filistinli tutukluların taleplerini yerine getirmesi için İsrail’e 24 saat süre verdi. Kassam Tugayları Sözcüsü, "Taleplerin yerine getirilmesinde gecikilen her günün bedelini düşmana ödetme kararı aldık" dedi.
3 Mayıs 2017 Güncelleme 10:51 +03
Konular: İsrail - Filistin sorunu , İsrail , Ortadoğu
[Fotoğraf: AFP-Arşiv]
Hamas'ın askeri kanadı İzzeddin Kassam Tugayları'nın sözcüsü Ebu Ubeyde, El-Aksa televizyon kanalında yaptığı açıklamada, İsrail'i Filistinli tutukluların meşru taleplerinin görmezden gelinmemesi konusunda uyararak, "Düşmana (İsrail'e), Filistinli tutukluların taleplerinin yerine getirilmesi için 24 saat mühlet veriyoruz. Kassam Tugayları, taleplerin yerine getirilmesinde gecikilen her günün bedelini düşmana ödetme kararı aldı" dedi.
İsrail'in talepleri yerine getirmemesi durumunda, esir takasına ilişkin listelerin güncelleneceğini belirten Ebu Ubeyde, meşru ve adil talepler karşısında geciken her gün için 30 esirin ilave edileceğini kaydetti.
Ebu Ubeyde, Batı Şeria sakinlerine ise çarşamba günü "İsrail hapishanelerinde açlık grevi yapan Filistinlilerin kurtuluşu" kapsamında yapılacak gösterilere katılmaları çağrısında bulundu.
Kassam Tugayları, Gazze Şeridi'nde 4 İsrailliyi esir aldıklarını ifade ederken, söz konusu kişilerin hayatta olup olmadığına ilişkin bir açıklama yapmamıştı.
İsrail hapishanelerindeki yaklaşık 2 bin Filistinli, "İsrail'in keyfi uygulamaları ve hak ihlallerine son verilerek, tutukluluk şartlarının iyileştirilmesi" için 17 Nisan'da açlık grevine başlamıştı.
Aralarında Filistin Esirler Cemiyetinin de bulunduğu kurumların hazırladığı rapora göre, İsrail hapishanelerinde 481'i işgal altındaki Doğu Kudüs'ten olmak üzere 57'si kadın, 300'ü çocuk yaklaşık 7 bin Filistinli tutuklu bulunuyor.
Kaynak: AA
Yorumlar
Bu sitede yer alan içerikler sadece genel bilgilendirme amacı ile sunulmuştur. Yorumlarınızı kendi özgür iradeniz ile yayınlanmakta olup; bununla ilgili her türlü dolaylı ve doğrudan sorumluluğu tek başınıza üstlenmektesiniz. Böylelikle, Topluluk Kuralları ve Kullanım Koşulları 'na uygun olarak, yorumlarınızı  kullanmak, yeniden kullanmak, silmek veya yayınlamak üzere tarafımıza geri alınamaz, herhangi bir kısıtlamaya tabi olmayan (format, platform, süre sınırlaması da dahil, ancak bunlarla sınırlı olmamak kaydıyla) ve dünya genelinde geçerli olan ücretsiz bir lisans hakkı vermektesiniz.
Konular


http://www.aljazeera.com.tr//haber/turkiye-ve-azerbaycandan-ortak-tatbikatTürkiye-Azerbaycan ilişkileri
Türkiye ve Azerbaycan'dan ortak tatbikat
Türk ve Azerbaycan Silahlı Kuvvetlerinin Azerbaycan'da başlattığı ortak askeri tatbikat kapsamında temsili düşman hedefleri kara ve havadan hedef alındı.
2 Mayıs 2017 Güncelleme 19:00 +03
Konular: Türkiye-Azerbaycan ilişkileri , Azerbaycan , Türkiye , Kafkasya
[Fotoğraf: AA]
Azerbaycan ve Türkiye arasındaki askeri iş birliği çerçevesinde, iki ülke silahlı kuvvetleri arasındaki koordinasyonun geliştirilmesi amacıyla tatbikat düzenleniyor. 
Bakü yakınlarında askeri eğitim alanında gerçekleştirilen tatbikatta bin asker, 80 tank ve zırhlı araç, 60 top ve havan topu, 12 Mi-35 ve Mi-17 taarruz ve nakliye helikopterleri ve hava savunma sistemleri yer aldı.
Tatbikat, yüksekliklerdeki temsili düşman hedeflerine top, havan topu ve helikopterlerden yapılan atışlarla başladı.
Top ve hava saldırısının ardından tank ve zırhlı araçlar düşman hedeflerine doğru atışlar yaparak atağa geçti. Temsili hedefler, yapılan atışlarla imha edildi ve helikopterle düşman mevzilerine indirilen askerler bölgeyi ele geçirdi.
Türkiye'nin Bakü Büyükelçiliği Askeri Ateşesi Tuğgeneral Zafer Ocak'ın da izlediği tatbikat, temsili yaralıların helikopterlerle tahliye edilmesiyle sona erdi.
Tatbikat, 5 Mayıs'a kadar devam edecek.
[Fotoğraf: AA]


http://www.aljazeera.com.tr//haber/erdogandan-baykala-basinin-caresine-baksinTürkiye
Erdoğan'dan Baykal'a: Başının çaresine baksın
Cumhurbaşkanı Erdoğan, eski CHP Genel Başkanı Deniz Baykal'ın "11. Cumhurbaşkanı Abdullah Gül'ün yüzde 49'un adayı olabileceği"ne yönelik sözleriyle ilgili, "Onu değerlendirmeye gereksiz buluyorum. Bu tamamen bir virüs hareketidir, bir fitne hareketidir. Sayın Baykal bu işleri oynamayı bıraksın da kendi başının çaresine baksın" dedi.
3 Mayıs 2017 Güncelleme 13:26 +03
Konular: Türkiye
[Fotoğraf: AA]
Cumhurbaşkanı Tayyip Erdoğan, Rusya'ya hareketi öncesinde Ankara Esenboğa Havalimanı'nda basın toplantısı yaptı. Eski CHP Genel Başkanı ve Antalya Milletvekili Deniz Baykal'ın "11. Cumhurbaşkanı Abdullah Gül'ün yüzde 49'un adayı olabileceği"ne yönelik sözleri hatırlatılarak değerlendirmesi sorulan Cumhurbaşkanı Erdoğan, "Onu değerlendirmeye gereksiz buluyorum. Bu tamamen bir virüs hareketidir, bir fitne hareketidir. Sayın Baykal bu işleri oynamayı bıraksın da kendi başının çaresine baksın" dedi.
CNN Türk'e konuşan Deniz Baykal, 16 Nisan'da yapılan anayasa değişikliği referandumunda çıkan yüzde 49 "hayır" oyuna atıfla, 11. Cumhurbaşkanı Abdullah Gül'ün yüzde 49'un adayı olabileceğini söylemişti. Baykal, "Gül aday olursa değerlendirilmesi lâzım" demişti.
"Kabine revizyonu hükümetin gündeminde yok"
Erdoğan'a kabine revizyonu olup olmayacağıyla ilgili soru da soruldu. Cumhurbaşkanı bunun üzerine, "Şu anda hükümetin gündeminde böyle bir şey yok. Böyle bir teklif ile Sayın Başbakan bana gelmiş değil. Dün yapılan programın ardından bir araya gelişimiz, şu anda tabii ki özellikle devlette atılan bazı adımlar var, bu adımlarla ilgili olarak beraber görüşmemizi gerektiren konular vardı, bu konuları paylaşma fırsatı bulduk" dedi.
Kaynak: AA
Yorumlar
Bu sitede yer alan içerikler sadece genel bilgilendirme amacı ile sunulmuştur. Yorumlarınızı kendi özgür iradeniz ile yayınlanmakta olup; bununla ilgili her türlü dolaylı ve doğrudan sorumluluğu tek başınıza üstlenmektesiniz. Böylelikle, Topluluk Kuralları ve Kullanım Koşulları 'na uygun olarak, yorumlarınızı  kullanmak, yeniden kullanmak, silmek veya yayınlamak üzere tarafımıza geri alınamaz, herhangi bir kısıtlamaya tabi olmayan (format, platform, süre sınırlaması da dahil, ancak bunlarla sınırlı olmamak kaydıyla) ve dünya genelinde geçerli olan ücretsiz bir lisans hakkı vermektesiniz.
Konular


http://www.aljazeera.com.tr//al-jazeera-ozel/suriyenin-lisanssiz-futbolculariTürkiye
Suriye'nin lisanssız futbolcuları
Savaş yüzünden yıllardır evlerinden uzakta olan Suriyeli sığınmacı çocukların bir bölümü yaralarını futbolla sarıyor. Ancak yetenekli sporcular, sığınmacı oldukları gerekçesiyle, lisans alamıyor. Bu da Suriyeli futbolcuların Türk takımlarında oynamalarına engel oluyor.
3 Mayıs 2017 Güncelleme 09:54 +03
Can Hasasu
İstanbul Bayrampaşa’da heyecanlı bir futbol karşılaşması. Yaşları 13-17 arasında değişen Suriyeli çocuklar, bu yıl üçüncü kez düzenlenen “Suriyeli Çocuklar Futbol Turnuvası”nda şampiyonluk için ter döküyor.
Suriyelilerin kurduğu 14 okul takımı ve 4 kulüpte toplam 350 futbolcu oynuyor. Çocukların kimi okuyor kimi de aile bütçesine katkıda bulunmak için çalışıyor. Hepsinin buluşma yeri yeşil sahalar.
Lokman Arnavut lise öğrencisi. Futbol onun için bir tutku:
"Ben Fenerbahçeyi beğeniyorum. Oyuncuların isimlerini pek aklımda tutamıyorum ama onları diğer takımlardan daha çok beğeniyorum. Gelecekte de bir Türk takımına girme fırsatı bulmayı umuyorum."
Kuzeni Gays Arnavut, imam hatip lisesi ikinci sınıf öğrencisi. Ama onun favori takımı başka:
"Hedefim Beşiktaş Kulübü’nde oynamak. Beşiktaş’ın tüm oyuncularını seviyorum. Beşiktaşın sahasında bir maça da gittim. Türk takımlarından, neleri yapabildiğimizi ve yeteneklerimizi sergileme fırsatı istiyoruz."
Süleyman Muhammet Abuzeyd için spor kadar eğitimi de önemli:
"Suriye’nin Dera kentinde hentbol oynuyordum. Buraya gelince Koçumuz Ahmet bana futbolu sevdirdi ve beni bu alanda yetiştirmeye başladı. Türkiye’de hedefim eğitimimi tamamlamak ve Türk üniversitelerine girmek. Çalışıp hem mühendis hem de futbolcu olmak istiyorum."
Suriyeli iki kuzenden biri Fenerbahçe'yi diğer Beşiktaş'ı destekliyor. Türk liginde oynamak ise ortak hayalleri. [Fotoğraf: Can Hasasu \ Al Jazeera ]
Gurbette takım ruhuna sığındılar
Savaş, onlardan çocukluk arkadaşlarını aldı. Her biri bir ülkeye sığınmak zorunda kaldı.  O çocuklardan birinin, Muhammet Zarur’un Türkiye’de yeni arkadaşlar edinmesini yine futbol sağladı:
"Ben Türkiye’ye ilk geldiğimde Türklerle ilişkiler konusunda çok kötüydüm. Arkadaşım yoktu. Allah’a şükür Nücum El Arap takımına katıldıktan sonra hayatım çok daha güzel bir hale geldi. Yeni arkadaşlarım oldu ve futbol oymaya başladım."
Sami Müfit, Nücum El Mustakbel (Geleceğin Yıldızları) adlı takımın koçu. Müfit yıllarca Suriye'de futbol ve spor alanında çalıştı. Türkiye'ye sığınmacı olarak geldiğinde onu en çok üzen şey, Suriyeli gençlerin durumu oldu. Yaşama tutunmaları ve kötü alışkanlıklardan uzak durmaları için başlayan futbol takımı kurma projesi, bugün Müfit’i öğrencileri için koçtan öte bir konuma taşıdı:
"Bu hobi sayesinde gençler kendileri ile ilgilenen birilerini görünce, aramızda muhabbet doğdu. Bir psikolojik dertleri olduğunda, aileleri bir sorunla karşılaştığında beni arıyorlar." 
Nücum El Arap (Arap Yıldızları) adlı takımın koçu Ahmet Ağa, Suriyeli eski bir futbolcu. O da yeşil sahaların, genç yaşta kendini çok ağır yüklerin altında bulan Suriyeli çocukları rahatlattığına inanıyor:
"Bazı oyuncularım çalışıyor. Tatil günleri olduğu için, ancak Cumartesi Pazar, antrenmanlara katılabiliyorlar. Veya hafta içi gece maçlarına geliyorlar. İşi ve yorgunluğu unutuyorlar. Oyuncular bana ‘koç, spor yapınca yorgunluğu, işi unutuyoruz’ diyor."
Savaşın mağdur ettiği Suriyeli sığınmacı çocuklar futbol sayesinde yaralarını sarıyor. [Fotoğraf: Can Hasasu \ Al Jazeera Türk ]
Suriyeli çocukların mini futbol ligini destekleyen “Suriye Forumu”nun Başkanı ve Suriyeli siyasetçi Gassan Hito, savaş nedeniyle çocukların ve gençlerin ciddi psikolojik travmalar geçirdiğinin altını çiziyor. Hito'ya göre futbol, öncelikle Suriyeli gençler için her şeyden önce normalleşme fırsatı sunuyor:
"Bu etkinlik bir gencin kendine daha fazla güvenmesine, acı anıları geride bırakmasına ve geleceğini planlamasına yardım ediyor. Öz güvenli olmazsa geleceği planlayamaz. Onu kucaklayan bir toplum gerek. Biz de çok şükür Türkiye’de bulunmakla kendimizi şanslı sayıyoruz."
Top oynuyorlar ama lisansları yok
Futbolun Suriyeli sığınmacı çocuklara bir motivasyon kazandırdığı tartışılmaz. Ancak hayallerine uzanan yolda bazı engeller var. Türkiye Futbol Federasyonu (TFF) sporculara lisans verilmesi için en az bir yıl ikâmet belgesi sahibi olmalarını şart koşuyor. Türkiye’de yaşayan Suriyelilerin büyük bir çoğunluğu geçici kimlik kartları ile, sığınmacı statüsünde yaşıyor.
Ahmet Barut da, kendilerini daha fazla geliştirmek için Türk takımlarında oynamalarına izin verilmesini istiyor:
"Birçok Türk kulübüne başvurdum. Antrenmana veya içeri girer girmez bana ‘Suriyeli almamız çok zor’ dediler."
 
Suriyeli yetenekli sporcular, sığınmacı oldukları için, lisans alamıyor. [Fotoğraf: Can Hasasu \ Al Jazeera Türk ]
Nücum El Mustakbel kulübünün koçu Müfit, konuyu TFF’ye aktardıklarını söylüyor:
“Bize söylenen o ki, Suriyeli oyuncularımız Türk takımlarında oynayamıyor. Biz bu konu üzerinde çalışıyoruz. Türk Futbol Federasyonu’na futbolcularımızı görüp, onlara fırsat vermelerini istiyoruz ki, bu oyuncular kendilerini geliştirebilsin. Bizim 7-8 kadar oyuncumuzu Türk takımları görürse onları kaçırmazlar.”
Bayrampaşa Suriyeli yıldızların peşinde
Türkiye'nin birçok ilinden olduğu gibi Bosna ve Arnavutluk gibi dünyanın farklı ülkelerinden de göçmenlerin yaşadığı İstanbul’un Bayrampaşa İlçesi, son yıllarda Suriyelileri de ağırlamaya başladı. Belediye başkanı Atila Aydıner, yetenekli sporcuların tespiti için bir çalışma başlattıklarını söylüyor:
"Bunların içerisinde istikbal vadedecek olan çocuklarımızı buradan alacağız ve bunları hem Bal Ligi’nde (Bölgesel Amatör Lig) hem de arkasından da bizim Bayrampaşa Spor Kulübümüzün altyapısına alarak bunları değerlendireceğiz."


